Vandaag gaat Remi met zijn ouders naar het jaarlijkse luchtballonnenfestival. De zon straalt hoog aan de blauwe hemel en het is lekker warm. De wind waait met een zacht briesje over de grote grasvlakte. Remi loopt met zijn ouders langs de grote heteluchtballonnen en ziet dat de gasbranders al zijn aangestoken. Dit zorgt ervoor dat de luchtballonnen kunnen opstijgen. Remi heeft het warm en vraagt aan zijn moeder of hij snel een ijsje mag halen bij een ijskraam verderop. ‘Dat is goed,’ zegt zijn moeder. ‘Als je maar wel meteen terugkomt want het zal zo gaan beginnen.’ Remi belooft dat hij dat zal doen. Onderweg ziet hij een mooie blauwe luchtballon. Er staat niemand omheen. “Lucky” leest hij en loopt er langzaam op af alsof hij gehypnotiseerd is. ‘Ik zal er eens in gaan zitten, dat kan vast geen kwaad.’ Denkt hij als hij voor de mand staat. Hij klimt erin en valt met een plof op zijn billen. In de mand staat een koelbox en in een hoekje ligt een deken. Hij gaat op zijn tenen staan en gluurt over het randje van de mand. Hij ziet dat de luchtballon met vier touwen aan de grond is vastgemaakt. Als er mensen aan komen lopen duikt hij snel weer naar beneden. ‘Dit is super leuk!’ Giechelt hij. Ze hebben hem gelukkig niet gezien. Remi zou wel graag een ballonvaart willen maken. Hij besluit de touwen los te maken. Remi is altijd al een ondeugend jongetje geweest en hij wilt wel een nieuwe avontuur beleven. Plotseling ziet hij dat hij is opgestegen. ‘Wajoooow, ik vlieg!’ Gilt hij opgewonden. De luchtballon blijft maar stijgen. Opeens kijkt Remi zijn ouders recht in de ogen aan. Ze kijken geschrokken naar boven. Dan begint zijn moeder te gillen. ‘AAAAAAAAH MIJN ZOON, MIJN ZOON! HIJ ZIT IN DE LUCHTBALLON!!!’ Remi is nu al zo ver dat hij zijn ouders niet goed meer kan zien. Hij vindt het spannend want hij weet niet wat hem te wachten staat. ‘Mijn ouders zullen nu wel boos zijn.’ denkt hij en hij herinnert zich al die keren dat hij ondeugend is geweest. Het begint harder te waaien. Remi merkt dat als hij aan het touwtje van de gasbrander trekt, de luchtballon hoger gaat.
